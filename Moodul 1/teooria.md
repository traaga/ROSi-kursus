# Moodul 1 - Teooria

Sel nädalal õpid tundma keskkonda, mida kasutame kogu ülejäänud kursuse jooksul: Ubuntu Linuxi töölauda ja käsurida. Kui oled nendega juba eelnevast tuttav, siis ära muretse – järgmiste nädalate jooksul sukeldume sügamale ROSi kasutusvõimalustesse. Ka sel nädalal aga õpid, mida pakub meile ROS, ja teed esimesed sammud, juhtides selle abil kaugteel robotit Tartu Ülikooli klassiruumis.

## 1. Tutvume robotondiga

```
Sel kursusel kasutame mobiilset robotiplatvormi robotont. Mis on robotont? Vastuse leiad videost.
```

<a href="http://www.youtube.com/watch?feature=player_embedded&v=et6OyXkF4Zk
" target="_blank"><img src="http://img.youtube.com/vi/et6OyXkF4Zk/0.jpg" 
alt="video" width="240" height="180" border="10" /></a>

## 2. Trendid robootikas

```
Mis toimub tänapäeva robootika maailmas? Karl tutvustab peamisi arengusuundasid.
```

<a href="http://www.youtube.com/watch?feature=player_embedded&v=sruB4uBT6cg
" target="_blank"><img src="http://img.youtube.com/vi/sruB4uBT6cg/0.jpg" 
alt="video" width="240" height="180" border="10" /></a>

## 3. Milleks ROS?

```
Mis on aga täpsemalt ROS ja kellele ta kasulik on? Vaata järgmist videot, et teada saada.
```

<a href="http://www.youtube.com/watch?feature=player_embedded&v=VoJ4vwE6er0
" target="_blank"><img src="http://img.youtube.com/vi/VoJ4vwE6er0/0.jpg" 
alt="video" width="240" height="180" border="10" /></a>

## 4. Mis on Linux ja Ubuntu?

```
Sellel kursusel toimub kogu õppetöö Ubuntu Linuxi operatsioonisüsteemis.
Miks just nii ja mis õigupoolest on Linux ja Ubuntu?
```

### Mis on Linux?
Linux on operatsioonisüsteemide pere, mis põhinevad vabal ja avatud lähtekoodiga Linuxi kernelil (ehk tuumal). Kuigi suuremal osal arvutikasutajatest on oma koduarvutis Windows või Mac OS ja Linux pigem vähestel, siis kasutavad paljud Linuxit siiski igapäevaselt - nimelt põhineb nutitelefonides laialt levinud Android Linuxi veidi muudetud kernelil. Ka suuremal osal serveritest tiksub rinnus südamena Linux. Avatus teeb Linuxi sobilikuks paljudele tarkvaraarendusprojektidele.

### Mis on Ubuntu?
Ubuntu on Linuxi distributsioon ehk distro, mis tähendab, et see on operatsioonisüsteem, mis koosneb Linuxi kernelist ja sellega koos töötavast muust tarkvarakogumikust. Ubuntu operatsioonisüsteem on üks levinumaid Linuxeid ja seda kasutame ROSi kursusel ka meie.

### Miks kasutame Ubuntut ja Linuxit?
ROS on vaba ja avatud lähtekoodiga tarkvara, seega saab selle arengule kaasa aidata ükskõik kes. See tähendab, et paljud arendajad on ka tahtnud ROSi just enda süsteemil kasutada ja tulemusena on olemas vähemalt mingi võimalus ROS paigaldada nii Windowsil, Macil, Arch Linuxil, Raspberry Pi jaoks arendatud Raspbiani operatsioonisüsteemil kui ka paljudel muudel süsteemidel. Kahjuks aga tähendab see ka, et mitte kõigi nende jaoks ei ole tagatud, et töötab kogu ROSi funktsionaalsus.

Ubuntu operatsioonisüsteemi puhul haldab ROSi arendust Open Source Robotics Foundation (OSRF). Ubuntut loetakse "ametlikult toetatud" platvormiks, samas kui kõik teised on liigitatud "eksperimentaalseteks". Ubuntu Linux on sobilik ROSi arenduseks just Linuxi avatuse tõttu ning on piisavalt lihtne kasutada laial robootikute ringil.


