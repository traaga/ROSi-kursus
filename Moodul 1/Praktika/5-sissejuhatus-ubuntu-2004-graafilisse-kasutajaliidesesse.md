



 5. Sissejuhatus Ubuntu 20.04 graafilisse kasutajaliidesesse
=============================================================











> 
> **Selles harjutuses õpid käivitama tekstiredaktorit Ubuntu 20.04 graafilise kasutajaliidese kaudu.**  
> *Samm-sammulise juhendi vaatamiseks klikka harjutuse vahepealkirjadele.*
> 



### [**1. Sisene Ubuntu 20.04 keskkonda.**](#)

Sobib kursuse korraldajate poolt pakutav keskkond, aga võid soovi korral ka kasutada enda paigaldatud keskkonda. Kursuse jooksul peab keskkonnas olema võimalus kasutada ROS Noetic Ninjemys tarkvara – kui kasutad kursuse korraldajate pakutavat keskkonda, siis on see juba paigaldatud.




 Remrobi keskkonnas saad seda ja järgmisi harjutusi (kõike peale kodutöö) sooritada **simumasinas**.









### [**2. Tutvu Ubuntu töölauaga.**](#)

Kui oled süsteemi sisse loginud, siis tervitab Sind sarnase välimusega töölaud (**ikoonide asukohad võivad olla veidi teistsugused**).  
Klikka töölaual olevatele küsimärkidele, et näha ikoonide selgitusi:









### [**3. Ava ja uuri rakendusi.**](#)

Vajuta tegumiribal kausta ikoonile. Avaneb aken ja Sinu töölaud näeb välja umbes selline (**ikoonide asukohad võivad olla veidi teistsugused**):









> 
> #### 
>  Pane tähele:
> 
> 
> 1. Akende menüü on ekraani ülaservas, sarnaselt Maci arvutitele.
> 2. Pane tähele, et rakendusteribal on kausta ikooni kõrval üks täpike, mis näitab, et selle rakenduse aken on parasjagu lahti.
> 
> 
> 








### [**4. Ava rakendus.**](#)






Vajuta rakendustemenüü avamiseks rakendustemenüü nupule (üheksa täpiga ikoon) ja trüki avanenud otsingukasti sõna “gedit”. Üks rakendustest, mis sulle kuvatakse, on (olenevalt keelest) “Tekstiredaktor” või ”Text Editor” (programmi nimi on tegelikult “gedit”). Vajuta rakenduse ikoonile. Sinu ekraanil peaks avanema tekstiredaktori aken ning tekstiredaktori ikoon peaks ilmuma tegumiribale. Allpool näed pildiseeriat tekstiredaktori avamise kohta.




  




Kõige pealmise akna kohta öeldakse mõnikord **aktiivne aken**. Selleks, et akent aktiivseks muuta, tuleb selle peale klikkida.




  




Piltide vaatamiseks kliki paremale ja vasakule viivatele nooltele.














### [**5. Rakenduse avamine tegumiribalt**](#)






 Kui rakenduse ikoon on olemas tegumiribal, siis saad selle avada ka sellel klikkides. Tekstiredaktori ikoon näeb välja järgmine:




![Tekstiredaktori ikoon tegumiribal](https://sisu.ut.ee/sites/default/files/rosak/files/tekstiredaktor-tegumiribal.png)




 Veebilehitseja (Firefox) ikoon tegumiribal näeb aga välja selline:




![Firefoxi ikoon tegumiribal](https://sisu.ut.ee/sites/default/files/rosak/files/veebilehitseja-ikoon.png)








